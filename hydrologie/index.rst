**********
Hydrológia
**********

Globalizácia, urbanizácia, klimatické zmeny, extrémne počasie - to sú zložité 
problémy, ktoré nemožno vyriešiť jednou osobou. Cieľom viacerých odborníkov 
je hľadať nástroje pre kolaboratívne plánovanie a projektovanie, vyvíjať pomocné 
metódy ako nájsť konštrukčné riešenie, ktoré zlepšuje život a životné prostredie.

Geografické informačné systémy môžu byť užitočným a dôležitým nástrojom aj 
v hydrológií. Môžu pomôcť hydrológom vo vedeckom štúdiu ako aj pri hospodárení 
s vodnými zdrojmi. Zmena klímy a väčšie nároky na vodné zdroje vyžadujú 
podrobné znalosti súvisiace s jedným z našich najdôležitejších zdrojov.

Od verzie QGIS 2.12 sa mnohí používatelia tešia z funkčnosti zásuvného modulu 
GRASS. Geografický informačný systém GRASS GIS ponúka celú radu nástrojov 
pre hydrologické modelovanie či výpočet erózie. 
V tejto časti si ukážeme, ako možno užitočné nástroje GRASS-u využívať pri 
hydrologických analýzach v prostredí QGIS. Zameriame sa na 
odtokové pomery. Stav riešeného územia z hľadiska zrážkoodtokových vzťahov a 
straty pôdy eróziou budeme hodnotiť pomocou metód SCS CN a USLE, pričom pri 
riešení využijeme aj niektoré moduly programu GRASS GIS.

.. figure:: images/hmmoduly.png
   :class: middle
        
   Nástroje pre hydrologické modelovanie v prostredí QGIS.

.. rubric:: Témy
   :class: secnotoc
      
.. toctree::
   :maxdepth: 1

   scs-cn
   usle

